"# ws2021s17r1" 

# WorldSkills Shanghai 2021 nemzeti válogató, Skill 09 (IT Software Solutions for Business)


## 1. forduló

Az alábbiakban a válogató első fordulójára vonatkozó legfontosabb információkat osztjuk meg.

### Általános tudnivalók

Ebben a fordulóban egy adatbézis-kezelést végző asztali alkalmazás fejlesztési feladatát kell elvégezned. Az otthoni feladat megoldása során tetszőleges felkészülési forrásokat használhatsz fel, de a feladatot önállóan kell elvégezned, az elkészült munkának a te képességeidet és tudásodat kell tükröznie. A feladat megoldásához általad tetszőlegesen választott, Windows 10 operációs rendszeren futtatható asztali alkalmazás fejlesztésére alkalmas programozási nyelvet használsz. Ajánlott nyelvek: C# vagy Java.

Az alkalmazás MySQL szerveren tárolt adatbázist használ. 

A feladat értékelésénél használt tesztkörnyezet leírást a részletes feladatleírás tartalmazza. 

A beküldött feladat értékelését követően a legjobb 10 versenyzővel személyes interjú keretében beszélgetünk el. Ezt követően 6 versenyzőt választunk ki, ők mérkőzhetnek majd meg egymással az egynapos középdöntőben. (A középdöntő várható időpontja 2020.03.13, péntek.) 

### A feladat

A feladat leírását ebben a repoban, a [WSC2021_HU_TP_S09_R1_EN_1_1.pdf](https://github.com/skillsithu/ws2021-s09-hu-r1/blob/master/WSC2021_HU_TP_S09_R1_EN_1_1.pdf) fájlban találhatod.
Szintén ebben a repoban, a media_files mappában találod a fejlesztéshez használható kiegészítő anyagokat (design, fontok, logók stb.) is.


### A feladat beadásának módja és határideje:

	Az elkészült feladat beadása GitHub repo-ban

	A feladatok beadásához egy GitHub repository-t (a továbbiakban repo) kell majd megosztanod velünk. YY az a kétszámjegyű személyes kód, amit e-mailben küldtünk ki számodra. Amennyiben nem használtad még a GitHub szolgáltatást, akkor regisztrálj egy azonosítót a https://github.com címen, majd hozz létre egy privát repo-t ws2021-s09-r1-YY néven, ahol YY a tőlünk e-mailben kapott kétszámjegyű sorszámod. 

	Ha nem használtál még git-et egyáltalán, akkor legfőbb ideje, hogy megismerkedj vele. Nem egy ördöglakat, és most nem is lesz még szükséged rá, hogy nagyon elmélyülj benne. Elég, ha alapszinten megérted a működését, és az alapfunkciók használatával az elkészült munkádat feltöltöd a létrehozott repo-ba. 

	Ezután a megoldásodat tartalmazó repo-t meg kell osztanod velünk. Ehhez a `skillsithu` GitHub azonosítónkat használd.

	A repo minimálisan az alábbiakat kell tartalmaznia:

	a.	A programod forráskódja a source mappában. 
	b.	A program telepítőkészlete az installation-package mappában. Amennyiben nem egy setup.exe-vel indítható next-next-finish típusú telepítésre van szükség, akkor ugyanebben a mappában található setup.md névre hallgató fájlban kell megadnod a telepítés módjának leírását. 
	c. A MySQL adatbázisod dump-ja skills-it-yy.sql névre hallgató fájlban.


#### Határidő

A feladatok elkészítésének végső határideje: **2019.02.24., hétfő, éjfél**
Beadott megoldásnak azt tekintjük, amit a fenti időben a repodban találunk.